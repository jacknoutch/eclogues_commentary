<!DOCTYPE html>
<!-- <html lang="grc"> -->
<head>
  <meta charset="utf-8">
  <meta name="viewport" content="width=device-width, initial-scale=1">
  <link href="https://fonts.googleapis.com/css?family=Noto+Serif:400,700&amp;subset=greek,greek-ext" rel="stylesheet">
  <link rel="stylesheet" href="https://www.w3schools.com/w3css/4/w3.css">
  <link rel="stylesheet" href="style.css" >
  <script src="https://ajax.googleapis.com/ajax/libs/jquery/3.6.0/jquery.min.js"></script>
  <script src="scripts.js"></script>
  <link rel="icon" type="image/png" href="resources/pan-flute.png">
  <link rel="stylesheet" href="https://ajax.googleapis.com/ajax/libs/jqueryui/1.13.2/themes/smoothness/jquery-ui.css">
  <script src="https://ajax.googleapis.com/ajax/libs/jqueryui/1.13.2/jquery-ui.min.js"></script>

</head>
<body>
  <h1 class="chapter_ref">Eclogue 1: Meliboeus and Tityrus</h1>
  <div class="container w3-row">
    <section class="panel w3-col l4" id="utility">
      <nav>
        <ul>
          <li><a href="./index.html">&#x2191; Vergil's Eclogues</a></li>
        </ul>
      </nav>
    </section>
    <section class="panel w3-col l4" id="reading">
      <p class="blurb">Meliboeus laments that he must leave his home, whilst Tityrus praises a “god” that has given him the means to enjoy life.</p>
      <section id="latin_text">
        <div class="margin_control">
          <p class="speaker">Meliboeus</p>
          <div class='l' n='1.1'>Tityre, tu patulae recubans sub tegmine fagi</div>
          <div class='l' n='1.2'>silvestrem tenui Musam meditaris avena;</div>
          <div class='l' n='1.3'>nos patriae fines et dulcia linquimus arva:</div>
          <div class='l' n='1.4'>nos patriam fugimus; tu, Tityre, lentus in umbra</div>
          <div class='l' n='1.5'>formosam resonare doces Amaryllida silvas.</div>
          <p class="speaker">Tityrus</p>
          <div class='l' n='1.6'>O Meliboee, deus nobis haec otia fecit:</div>
          <div class='l' n='1.7'>namque erit ille mihi semper deus; illius aram</div>
          <div class='l' n='1.8'>saepe tener nostris ab ovilibus imbuet agnus.</div>
          <div class='l' n='1.9'>Ille meas errare boves, ut cernis, et ipsum</div>
          <div class='l' n='1.10'>ludere, quae vellem, calamo permisit agresti.</div>
          <p class="speaker">Meliboeus</p>
          <div class='l' n='1.11'>Non equidem invideo; miror magis: undique totis</div>
          <div class='l' n='1.12'>usque adeo turbatur agris. En, ipse capellas</div>
          <div class='l' n='1.13'>protinus aeger ago; hanc etiam vix, Tityre, duco:</div>
          <div class='l' n='1.14'>hic inter densas corylos modo namque gemellos,</div>
          <div class='l' n='1.15'>spem gregis, ah, silice in nuda conixa reliquit.</div>
          <div class='l' n='1.16'>Saepe malum hoc nobis, si mens non laeva fuisset,</div>
          <div class='l visible' n='1.17'>de caelo tactas memini praedicere quercus:—</div>
          <div class='l undisplayed' n='1.18'>None</div>
          <div class='l visible' n='1.19'>Sed tamen, iste deus qui sit, da, Tityre, nobis.</div>
          <p class="speaker">Tityrus</p>
          <div class='l' n='1.20'>Urbem, quam dicunt Romam, Meliboee, putavi</div>
          <div class='l' n='1.21'>stultus ego huic nostrae similem, quo saepe solemus</div>
          <div class='l' n='1.22'>pastores ovium teneros depellere fetus:</div>
          <div class='l' n='1.23'>sic canibus catulos similis, sic matribus haedos</div>
          <div class='l' n='1.24'>noram, sic parvis componere magna solebam:</div>
          <div class='l' n='1.25'>verum haec tantum alias inter caput extulit urbes,</div>
          <div class='l' n='1.26'>quantum lenta solent inter viburna cupressi.</div>
          <p class="speaker">Meliboeus</p>
          <div class='l' n='1.27'>Et quae tanta fuit Romam tibi causa videndi?</div>
          <p class="speaker">Tityrus</p>
          <div class='l' n='1.28'>Libertas; quae sera, tamen respexit inertem,</div>
          <div class='l' n='1.29'>candidior postquam tondenti barba cadebat;</div>
          <div class='l' n='1.30'>respexit tamen, et longo post tempore venit,</div>
          <div class='l' n='1.31'>postquam nos Amaryllis habet, Galatea reliquit:</div>
          <div class='l' n='1.32'>namque, fatebor enim, dum me Galatea tenebat,</div>
          <div class='l' n='1.33'>nec spes libertatis erat, nec cura peculi:</div>
          <div class='l' n='1.34'>quamvis multa meis exiret victima saeptis,</div>
          <div class='l' n='1.35'>pinguis et ingratae premeretur caseus urbi,</div>
          <div class='l' n='1.36'>non umquam gravis aere domum mihi dextra redibat.</div>
          <p class="speaker">Meliboeus</p>
          <div class='l' n='1.37'>Mirabar, quid maesta deos, Amarylli, vocares,</div>
          <div class='l' n='1.38'>cui pendere sua patereris in arbore poma:</div>
          <div class='l' n='1.39'>Tityrus hinc aberat. Ipsae te, Tityre, pinus,</div>
          <div class='l' n='1.40'>ipsi te fontes, ipsa haec arbusta vocabant.</div>
          <p class="speaker">Tityrus</p>
          <div class='l' n='1.41'>Quid facerem? Neque servitio me exire licebat,</div>
          <div class='l' n='1.42'>nec tam praesentis alibi cognoscere divos.</div>
          <div class='l' n='1.43'>hic illum vidi iuvenem, Meliboee, quotannis</div>
          <div class='l' n='1.44'>bis senos cui nostra dies altaria fumant;</div>
          <div class='l' n='1.45'>hic mihi responsum primus dedit ille petenti:</div>
          <div class='l' n='1.46'>“pascite, ut ante, boves, pueri, submittite tauros.”</div>
          <p class="speaker">Meliboeus</p>
          <div class='l' n='1.47'>Fortunate senex, ergo tua rura manebunt,</div>
          <div class='l' n='1.48'>et tibi magna satis, quamvis lapis omnia nudus</div>
          <div class='l' n='1.49'>limosoque palus obducat pascua iunco!</div>
          <div class='l' n='1.50'>Non insueta gravis temptabunt pabula fetas,</div>
          <div class='l' n='1.51'>nec mala vicini pecoris contagia laedent.</div>
          <div class='l' n='1.52'>Fortunate senex, hic, inter flumina nota</div>
          <div class='l' n='1.53'>et fontis sacros, frigus captabis opacum!</div>
          <div class='l' n='1.54'>hinc tibi, quae semper, vicino ab limite saepes</div>
          <div class='l' n='1.55'>Hyblaeis apibus florem depasta salicti</div>
          <div class='l' n='1.56'>saepe levi somnum suadebit inire susurro;</div>
          <div class='l' n='1.57'>hinc alta sub rupe canet frondator ad auras;</div>
          <div class='l' n='1.58'>nec tamen interea raucae, tua cura, palumbes,</div>
          <div class='l' n='1.59'>nec gemere aëria cessabit turtur ab ulmo.</div>
          <p class="speaker">Tityrus</p>
          <div class='l' n='1.60'>Ante leves ergo pascentur in aequore cervi,</div>
          <div class='l' n='1.61'>et freta destituent nudos in litore pisces,</div>
          <div class='l' n='1.62'>ante pererratis amborum finibus exsul</div>
          <div class='l' n='1.63'>aut Ararim Parthus bibet, aut Germania Tigrim,</div>
          <div class='l' n='1.64'>quam nostro illius labatur pectore voltus.</div>
          <p class="speaker">Meliboeus</p>
          <div class='l' n='1.65'>At nos hinc alii sitientis ibimus Afros,</div>
          <div class='l' n='1.66'>pars Scythiam et rapidum Cretae veniemus Oaxen,</div>
          <div class='l' n='1.67'>et penitus toto divisos orbe Britannos.</div>
          <div class='l' n='1.68'>En umquam patrios longo post tempore finis,</div>
          <div class='l' n='1.69'>pauperis et tuguri congestum caespite culmen,</div>
          <div class='l' n='1.70'>post aliquot mea regna videns mirabor aristas?</div>
          <div class='l' n='1.71'>Impius haec tam culta novalia miles habebit,</div>
          <div class='l' n='1.72'>barbarus has segetes? En, quo discordia civis</div>
          <div class='l' n='1.73'>produxit miseros! His nos consevimus agros!</div>
          <div class='l' n='1.74'>Insere nunc, Meliboee, piros, pone ordine vitis.</div>
          <div class='l' n='1.75'>Ite meae, felix quondam pecus, ite capellae.</div>
          <div class='l' n='1.76'>Non ego vos posthac, viridi proiectus in antro,</div>
          <div class='l' n='1.77'>dumosa pendere procul de rupe videbo;</div>
          <div class='l' n='1.78'>carmina nulla canam; non, me pascente, capellae,</div>
          <div class='l' n='1.79'>florentem cytisum et salices carpetis amaras.</div>
          <p class="speaker">Tityrus</p>
          <div class='l' n='1.80'>Hic tamen hanc mecum poteras requiescere noctem</div>
          <div class='l' n='1.81'>fronde super viridi: sunt nobis mitia poma,</div>
          <div class='l' n='1.82'>castaneae molles, et pressi copia lactis;</div>
          <div class='l' n='1.83'>et iam summa procul villarum culmina fumant,</div>
          <div class='l' n='1.84'>maioresque cadunt altis de montibus umbrae.</div>
        </div>
      </section>
    </section>
    <section class="panel w3-col l4" id="lookup">
      <div id="loading" class="invisible">Loading...</div>
    </section>
  </div>
  <footer>
    <p>Got feedback? <a href="mailto:jack.noutch@gmail.com?subject=vergil.co.uk%20feedback">Let me know!</a></p>
    <p>The source for this website is available on <a href="https://github.com/jacknoutch/eclogues_commentary">GitHub</a>.</p>
  </footer>
</body>
</html>
