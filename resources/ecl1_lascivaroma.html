<div class='l'><p class='clickable'> </p></div>
<div class='l'>1.1<p class='clickable'> Tityre, tu patulae recubans sub tegmine fagi </p></div>
<div class='l'>1.2<p class='clickable'> silvestrem tenui Musam meditaris avena; </p></div>
<div class='l'>1.3<p class='clickable'> nos patriae fines et dulcia linquimus arva: </p></div>
<div class='l'>1.4<p class='clickable'> nos patriam fugimus; tu, Tityre, lentus in umbra </p></div>
<div class='l'>1.5<p class='clickable'> formosam resonare doces Amaryllida silvas. Tityrus </p></div>
<div class='l'>1.6<p class='clickable'> O Meliboee, deus nobis haec otia fecit: </p></div>
<div class='l'>1.7<p class='clickable'> namque erit ille mihi semper deus; illius aram </p></div>
<div class='l'>1.8<p class='clickable'> saepe tener nostris ab ovilibus imbuet agnus. </p></div>
<div class='l'>1.9<p class='clickable'> Ille meas errare boves, ut cernis, et ipsum </p></div>
<div class='l'>1.10<p class='clickable'> ludere, quae vellem, calamo permisit agrestiMeliboeus </p></div>
<div class='l'>1.11<p class='clickable'> Non equidem invideo; miror magis: undique totis </p></div>
<div class='l'>1.12<p class='clickable'> usque adeo turbatur agris. En, ipse capellas </p></div>
<div class='l'>1.13<p class='clickable'> protinus aeger ago; hanc etiam vix, Tityre, duco: </p></div>
<div class='l'>1.14<p class='clickable'> hic inter densas corylos modo namque gemellos, </p></div>
<div class='l'>1.15<p class='clickable'> spem gregis, ah, silice in nuda conixa reliquit. </p></div>
<div class='l'>1.16<p class='clickable'> Saepe malum hoc nobis, si mens non laeva fuisset, </p></div>
<div class='l'>1.17<p class='clickable'> de caelo tactas memini praedicere quercus:— </p></div>
<div class='l'>1.18<p class='clickable'> </p></div>
<div class='l'>1.19<p class='clickable'> Sed tamen, iste deus qui sit, da, Tityre, nobis. Tityrus </p></div>
<div class='l'>1.20<p class='clickable'> Urbem, quam dicunt Romam, Meliboee, putavi </p></div>
<div class='l'>1.21<p class='clickable'> stultus ego huic nostrae similem, quo saepe solemus </p></div>
<div class='l'>1.22<p class='clickable'> pastores ovium teneros depellere fetus: </p></div>
<div class='l'>1.23<p class='clickable'> sic canibus catulos similis, sic matribus haedos </p></div>
<div class='l'>1.24<p class='clickable'> noram, sic parvis componere magna solebam: </p></div>
<div class='l'>1.25<p class='clickable'> verum haec tantum alias inter caput extulit urbes, </p></div>
<div class='l'>1.26<p class='clickable'> quantum lenta solent inter viburna cupressi. Meliboeus </p></div>
<div class='l'>1.27<p class='clickable'> Et quae tanta fuit Romam tibi causa videndi? Tityrus </p></div>
<div class='l'>1.28<p class='clickable'> Libertas; quae sera, tamen respexit inertem, </p></div>
<div class='l'>1.29<p class='clickable'> candidior postquam tondenti barba cadebat; </p></div>
<div class='l'>1.30<p class='clickable'> respexit tamen, et longo post tempore venit, </p></div>
<div class='l'>1.31<p class='clickable'> postquam nos Amaryllis habet, Galatea reliquit: </p></div>
<div class='l'>1.32<p class='clickable'> namque, fatebor enim, dum me Galatea tenebat, </p></div>
<div class='l'>1.33<p class='clickable'> nec spes libertatis erat, nec cura peculi: </p></div>
<div class='l'>1.34<p class='clickable'> quamvis multa meis exiret victima saeptis, </p></div>
<div class='l'>1.35<p class='clickable'> pinguis et ingratae premeretur caseus urbi, </p></div>
<div class='l'>1.36<p class='clickable'> non umquam gravis aere domum mihi dextra redibat. Meliboeus </p></div>
<div class='l'>1.37<p class='clickable'> Mirabar, quid maesta deos, Amarylli, vocares, </p></div>
<div class='l'>1.38<p class='clickable'> cui pendere sua patereris in arbore poma: </p></div>
<div class='l'>1.39<p class='clickable'> Tityrus hinc aberat. Ipsae te, Tityre, pinus, </p></div>
<div class='l'>1.40<p class='clickable'> ipsi te fontes, ipsa haec arbusta vocabant. Tityrus </p></div>
<div class='l'>1.41<p class='clickable'> Quid facerem? Neque servitio me exire licebat, </p></div>
<div class='l'>1.42<p class='clickable'> nec tam praesentis alibi cognoscere divos. </p></div>
<div class='l'>1.43<p class='clickable'> hic illum vidi iuvenem, Meliboee, quot annis </p></div>
<div class='l'>1.44<p class='clickable'> bis senos cui nostra dies altaria fumant; </p></div>
<div class='l'>1.45<p class='clickable'> hic mihi responsum primus dedit ille petenti: </p></div>
<div class='l'>1.46<p class='clickable'>“ pascite, ut ante, boves, pueri, submittite tauros.” Meliboeus </p></div>
<div class='l'>1.47<p class='clickable'> Fortunate senex, ergo tua rura manebunt, </p></div>
<div class='l'>1.48<p class='clickable'> et tibi magna satis, quamvis lapis omnia nudus </p></div>
<div class='l'>1.49<p class='clickable'> limosoque {limosoque} palus obducat pascua iunco! </p></div>
<div class='l'>1.50<p class='clickable'> Non insueta gravis temptabunt pabula fetas, </p></div>
<div class='l'>1.51<p class='clickable'> nec mala vicini pecoris contagia laedent. </p></div>
<div class='l'>1.52<p class='clickable'> Fortunate senex, hic, inter flumina nota </p></div>
<div class='l'>1.53<p class='clickable'> et fontis sacros, frigus captabis opacum! </p></div>
<div class='l'>1.54<p class='clickable'> hinc tibi, quae semper, vicino ab limite, saepes </p></div>
<div class='l'>1.55<p class='clickable'> Hyblaeis apibus florem depasta salicti </p></div>
<div class='l'>1.56<p class='clickable'> saepe levi somnum suadebit inire susurro; </p></div>
<div class='l'>1.57<p class='clickable'> hinc alta sub rupe canet frondator ad auras; </p></div>
<div class='l'>1.58<p class='clickable'> nec tamen interea raucae, tua cura, palumbes, </p></div>
<div class='l'>1.59<p class='clickable'> nec gemere aëria cessabit turtur ab ulmo. Tityrus </p></div>
<div class='l'>1.60<p class='clickable'> Ante leves ergo pascentur in aequore cervi, </p></div>
<div class='l'>1.61<p class='clickable'> et freta destituent nudos in litore pisces, </p></div>
<div class='l'>1.62<p class='clickable'> ante pererratis amborum finibus exsul </p></div>
<div class='l'>1.63<p class='clickable'> aut Ararim Parthus bibet, aut Germania Tigrim, </p></div>
<div class='l'>1.64<p class='clickable'> quam nostro illius labatur pectore voltus. Meliboeus </p></div>
<div class='l'>1.65<p class='clickable'> At nos hinc alii sitientis ibimus Afros, </p></div>
<div class='l'>1.66<p class='clickable'> pars Scythiam et rapidum Cretae veniemus Oaxen, </p></div>
<div class='l'>1.67<p class='clickable'> et penitus toto divisos orbe Britannos. </p></div>
<div class='l'>1.68<p class='clickable'> En umquam patrios longo post tempore finis, </p></div>
<div class='l'>1.69<p class='clickable'> pauperis et tuguri congestum caespite culmen, </p></div>
<div class='l'>1.70<p class='clickable'> post aliquot mea regna videns mirabor aristas? </p></div>
<div class='l'>1.71<p class='clickable'> Impius haec tam culta novalia miles habebit, </p></div>
<div class='l'>1.72<p class='clickable'> barbarus has segetes? En, quo discordia civis </p></div>
<div class='l'>1.73<p class='clickable'> produxit miseros! His nos consevimus agros! </p></div>
<div class='l'>1.74<p class='clickable'> Insere nunc, Meliboee, piros, pone ordine vitis. </p></div>
<div class='l'>1.75<p class='clickable'> Ite meae, felix quondam pecus, ite capellae. </p></div>
<div class='l'>1.76<p class='clickable'> Non ego vos posthac, viridi proiectus in antro, </p></div>
<div class='l'>1.77<p class='clickable'> dumosa pendere procul de rupe videbo; </p></div>
<div class='l'>1.78<p class='clickable'> carmina nulla canam; non, me pascente, capellae, </p></div>
<div class='l'>1.79<p class='clickable'> florentem cytisum et salices carpetis amaras. Tityrus </p></div>
<div class='l'>1.80<p class='clickable'> Hic tamen hanc mecum {mecum} poteras requiescere noctem </p></div>
<div class='l'>1.81<p class='clickable'> fronde super viridi: sunt nobis mitia poma, </p></div>
<div class='l'>1.82<p class='clickable'> castaneae molles, et pressi copia lactis; </p></div>
<div class='l'>1.83<p class='clickable'> et iam summa procul villarum culmina fumant, </p></div>
<div class='l'>1.84<p class='clickable'> maioresque {maioresque} cadunt altis de montibus umbrae. </p></div>
